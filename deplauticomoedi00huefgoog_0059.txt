54

in regum fictione inest ridiculum, suam vim habere potnit
apud Graecos Agathoclis et Hieronis aequales, minime apud
Romanos. Praeterea Phintiae et Liparouis nomina sunt bene
siciliensia, Phintiae adhuc non inventum est nisi aut Siculi
aut magnae Graeciae incolae, Liparouis ductum est a Lipara,
ut Gelonis a Gela, Tyndarionis a Tyndaride, Hyblonis ab
Hybla3 id quod et ipsum multomagis atticum poetam redolet
quam romanum. Unum tantum obstare videtur, quod mihi
olim visum est contrarium efficere, Menaechmi responsum
Haud falsu, citatior, praedicas· nam primo obtutu non facile
quisquam sibi persuaserit ingenuum adulescentem, qui Syra·
cusis natus sit et diu ibi fuerit, tantam rerum patriae suae
imperitiam praese tulisse in attica fabula. At ne haereamus
in eo, historiae depravationem certe admisit, neque enim
Hiero ab alio imperatore regnum adeptus est. Deinde gratia
huius loci in agendo posita est, videmus meretricem muliebri
loquacitate et celeritate multa simul, vera falsa, effundere et
optime excogitatum putamus, quod Menaechmus, qni nempe
Agathoclis et Hieronis nomina certe percepit, reliqua non
curat tanta verborum mole obstupefactus atque eo maxime
attonitus, quod se et patriam suam Erotio nota esse videt
Ergo non solum Agathoclis et Hieronis, verum etiam Phintiae
et Liparouis nomina graeco exemplo adhibita fuerunt, et haec
'guidem fortasse ad certorum tum temporis imperatorum nobi·
lium memoriam accommodata, Phintias dico Agrigenti tyranni
et nesciocuius Liparouis nobis ignoti, noti Atheniensibus.

Haeo dummodo concedantur, totus locus commendare
videtur, utMenaechmos ei tempori ascribamus, quo Agathocles
omnium Atheniensium memoria tenebatur, Hiero non ita diu
regnabat. Certum igitur terminum annum 269 nacti sumuS,
nec improbabiliter statuere nobis videmur fabulam uno ex
proxime sequentibus annis actam esse, vix post belli Chremo-
nidei aut primi Punici initium.

Iam si cetera consideramus, nihil efficitur e0, qnod Me·
naechmus v. 235

Histros, Hispanos, Massilienses, Hilarius,
’ Mine superum omne &aeriamque esoiicom

 

